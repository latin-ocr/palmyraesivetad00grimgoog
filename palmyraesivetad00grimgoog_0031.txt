25

 

principem, adierunt, petenteS, ut permutationi illi adnueret. Shihab-
ed-Din quidem cum ditiorem quidem sed periculosiorem partem se
sumere certo videret, non recusavit, quin morem eis gereret.
Novi autem domini non diu sua possessione utebantur3 fac
regnarint‚ quo tempore Benjamin Tudelensis in peregrinatione
sua 1) aedificia tam magnifica, incolas tam bellicosos deprehendit,
certe Saladino, cum urbes Syriae deinceps suo imperio subiiceret,
mox succubuerunt. Cuius post mortem cum regnum immensum
inter propinquos divideretur, Tadmur viro cuidam ex familia

'Ajjubidarum Shirkuh‚ filio Muhammad‚ filii Shirkfih, una cum ·

Hims et er—Rahaba addicta est ²) (anno 1193).

Illo tandem saeculo, quo Tatarorum quasi torrens Timur duce
totum Orientem inundabat et devastationem omnem modum
. superantem efficiebat, Syria, ut notum est, ab his praedonibus
intacta non mansit. Anno 1401 (mense Mart-April.) ex stativis
ad Hims positis legatis suis Mirza Rustem et 'Abum Bekr nec
non Emiris Sulaiman Shah et Shaikh Nur-ed-Din imperator
imperavit, ut cum dextro exercitus cornu ad Tadmur incursantes
gentem Du-l- Qadr castigarent. Iussi mandato satisfecere
200 000 ovium abducentes3 homines autem, qui cum equis came-
lisque in desertum Arabiae se coniecerant, attingere non poterant.
Tatari tum Euphratem petebant3 urbibus etiam, quae interpositae
erant, detrimentum grave eos intulisse, pro eorum consuetudine
satis credibile est.

Fas est, hoc loco historiae Tadmur urbis terminum collocare,
quia desolatione et summa impotentia affecta partes suas penitus

peregerat ideoque eius memoratio apud scriptores rarissima et
valde ieiuna facta est.

 

 

1) Vide caput ΙΠ.
2) 'Abulfida‚ Historia generalis cap. 40. in appendice ad Baba-ed-Din:
Vita Saladini‚ ed. Schultensius.

³) Histoire de Timur-Bec par Cheref-ed-din, traduite par P. dela Croix.
1712 A. ΠΙ. c. 28.

