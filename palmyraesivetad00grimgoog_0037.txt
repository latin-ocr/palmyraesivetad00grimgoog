31

complexos esse credibile sit. Ex primis Ma‘nidarum temporibus ¹)
id est a sexto saeculo fugae, postquam ex agris Halab in Biqa‘
descenderunt et a Tugtekin, Damasci principe commoti in regione
esh-Shfif consederunt, quietem magis quam expugnationes peti-
verunt. Nec posthac tempus augendis minoribus dynastiis pro-
sperum erat, cum a potentibus Damasci dominis coercerentur et
incursionibus Mongolorum et Timur illius misere conficerentur.
Turcico autem tempore, ubi Selim Syriam occupavit, Ma‘n Oglu‚
dux Drusorum rubrorum, huius favore usus exercitui praefectus
est et deinde dominationi suae territoria ad mare sita, litus
nempe ab 'Akka Balrsm tenus, magnam partem Libani, urbem
quoque Ba‘lbak adiecit. Anno 1583, cum Fakhr-ed-Din ΙΙ patri
Qurqmas successit, Ma‘nidae fastigium potestatis consecuti sunt.
Fakhr-ed-Din mente id agitasse, ut Syriam Palaestinamque suae
ditioni submitteret, satis constat. Iam priusquam in Italiam con-
fugit, totam Coelesyriam possidebat3 post reditum suum (anno 1615)
acerrime egit, ut et Damascum et Jerusalem occuparet. Anno
1623 illam quidem urbem simul cum proximo confinio praefecto
Turcico eripuit, ab anno 1625 usque 1631 in occupanda ora
maritima multum profecerat, cum Murad IV. huic incepto gravius
se opposuit. 2)

A quo tempore igitur Fakhr-ed-Din el-Biqa‘ vallem possi-
debat, nullo oppido munito impeditus est, quominus desertum et
Tadmur attingeret. Certam autem memorationem cum adhuc
non investigaverim‚ de anno arcis aedificatae coniicere omitto;
unum addam, cum et castellum fere incolumem prae se ferat spe-
ciem, et apud incolas Tadmurenos memoria rerum Drusarum iam
anno 1751 aliquid turbata esset, non diu praesidium in arce col-
locatum esse videri.

Redeamus iam ad ea, quae scriptores Arabici de urbe dixerunt.
Statuas maiore arte perfectas inter reliquias inventas non esse,
omnes sciunt, cuius inopiae quasi compensatio lapides sepulcrales

¹) De sequentibus vide Tornberg: Ueber dio 2 von Wildenbruch'schen
arab. Manuscripte der Gesch. des Libanon. ZDMG. V. 483--505 et Djihan
Numa. H. 316 f.
2) cf. Zinkeisen: Geschichte des osmanischen Reiches A. IV.

