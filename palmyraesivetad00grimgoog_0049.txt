‘43

 

fectus sit, cum Tadmur visitaret eamque relinqueret, propter re-
lationem maneam paene in tenebris versamur. A Ba‘lbak enim
urbe ‚ cuius reliquiae maximum eius stuporem excitant, repente
ad descriptionem Tadmur transsilit: Item, inquit, magnis e lapi-
dibus exstructa est Tadmur. Praeter consuetudinem stationes
interpositas afferre omittit et paulo post hoc tantum addit,
totam viam esse quattuor dierum. Antilibano autem trans-
iecto eum ad Qara ¹) in desertum se convertisse, el-Qarjatain

, attigisse verisimile est, cuius mentionem, ut de Ba‘lbak et Tadmur

uno quasi spiritu ageret, in reditum suum reservat. Revera tunc
el-Qarjatain memorat eamque dimidium diem a Tadmur distan-
tem scribit, quod satis falsum est, cum intervallum 2 dierum inter
eas intersit. Inde Hama versus iter unius diei se fecisse confir-
mat, in quo magis etiam errat, quam supra, quia certe tres dies
in hac via consumuntur. Prorsus hunc locum deperditum et lacu-
nosum censeo, praesertim cum , qua Benjamin fuit cognoscendi
industria, intelligi non possit, quare urbes florentes Hims et Sala-
mijjam 2) non visitaverit. Harum igitur descriptionem in lacuna
suspicor3 qua finita recte haec verba addidit: et inde Hama ver-
sus unius diei iter est. .

Praeter ambas vias et er-Rahabae et Hims, Tadmur attin-
genteS, minores etiam raro apud scriptores inveniuntur. Ibn 'Ajas
in Historia Aegypti 2) viam Halwija prope Tadmur memorat, qui-
bus ex verbis, oum nimis brevia sint, nihil coniici potest.

Porro cum, ut initio capitis III narravimus, apud complures
auctores nonnullarum urbium distantiae traditae sint ex. gr„ prae-
ter Damascum , Rahabam et H imS, etiam Salamijjae et Halab,
hac re adducti coniunctionem quandam, sive viam perpetuam et
praeparatam sive, si occasio esset, quodammodo habilem coniicere
fortasse possumuS, quamvis propter nuntiorum inopiam haec vesti-
gia persequi non audeamus.

Ed. Sachau in itinere Syriae, ubi situs esset, ab indigenis ipsis exquirere non
poterat. Secundum eundem tres hae stationes: el-Fir, el-FerqluS‚ 'Abu - l -
Fawaris inter Hims et Tadmur notae nunc sunt.

1) Eadem via Wood a Tadmur Ba‘lbak versus profectus est, de quo vid.
praefationem libri: The ruins of Ba‘lbak.

2) Quatremere‚ Appendice 255.

