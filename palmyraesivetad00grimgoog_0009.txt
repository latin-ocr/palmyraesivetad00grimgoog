*ι-φνν
a

3

mercium Indicarum per mare advectarum fiebat, mercatores prae-
sidiis Palmyrenis defensi praeter Euphratem proficiscebantur.
A qua urbe desertum et Tadmur peterent, haud ita liquet3 Cir-
cesium quidem, ubi etiam via ex interiori Asia ducens excipiebatur,
bene situm erat, praesertim cum loca sive praesidia a geographis
Palmyrenae addicta Resafa, Oriza alia prope essent. Ubi ad
Palmyram ventum est, iter, quod reliquum erat, minus pericu-
losum et molestum erat. Inde in duas partes proficiscebantur,

’ aut per Apamaeam Antiochiam (etiam Tripolim per Emesam saepe

petitam esse verisimile est), aut per montes Hauran urbes Palae-
stinae capessebant.

Sed post expugnationem Palmyrae, cum terra vastata esset,
multa praesidia, quae vias munirent, deleta iacerent, putei exhausti ’
essent, securitas illa, qua praeteritis saeculis, dum bella Parthorum
et Persarum cum Romanis incepta Syriam septentrionalem turba-
bant, mercatores in terra Palmyrena usi erant, omnino desiderata
est. Itaque, praesertim quod paulo post Romani hostibus repulsis
Syriam totam firmo tenebant praesidio, omne fere commercium
via perquam antiqua urbes septentrionales Syriae attingente fiebat. 1)

Cum aliae causae multae coniici possint, quare Palmyra tam
celeriter omni potentia totoque flore privata sit, certi nihil propter
testimoniorum silentium intelligi potest.

Gravem quidem, sed obscuram quaestionem perstringere
necessarium est, qua stirpe urbis incolae orti fuerint. Cum inter
doctos principalis adhuc lis diiudicata non sit, utrum nomina pro· ¹
pria linguae Arabicae potius an Aramaicae addicenda sint, pauca
tantum alia addam. Palmyrae varias gentes mixtas fuisse, pro
urbe commercio aucta valde verisimile est. Lingua inscriptionum
mere paene Aramaica non ita praevalere potuisset, nisi primis
civitatis annis incolae gente Aramaica orti urbem tenuissent.
Arabes autem, quorum generalis ex Arabia interiore in Syriam
terrasque adiacentes emigratio in fine secundi saeculi fiebat, cum
satis' diu vicini Palmyrenorum fuissent, mature his admistos esse
verisimile est. Scriptores Arabici, si ad hanc quaestionem decer-
nendam eos adhibere licet, domum Odenati eiusque populum nun-

1) cf. capitis IV initium.

1*

