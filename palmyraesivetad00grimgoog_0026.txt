20

 

filii Murrae, in Haut-an montibus occupatus celeriter cum hoc pac-
tus est, ut periculosiori hosti resisteret. Ubi vix ad Hims per-
venit, a tergo Damasceni procuratorem modo institutum'Abu Ghanim
cum asseclis occidunt ; paulo post 'Abu Muhammad simul cum ’Abu-l-
Ward, quorum exercitus iam quadraginta millia militum efficiebat,
‘Abd-el-Samad, fratrem ‘Abel-'Allan ad Mardj-el-'Akhram de-
vincit. Denuo autem ab ‘Abd- 'Anah eodem loco pugnatum est,
et tunc quidem prospere, ut 'Abu-l-Ward interficeretur et ’Abu
Muhammad Tadmur receptaculum repetere cogeretur. Inde post-
quam in provinciam Hidjaz aufugit, regnante Mansur ibi neca-
tus est.

Tadmur igitur urbem ultimam, quae 'Umajjae partibus stu-
duerit, nominare fas est. Centrum quasi et caput decerti fuerat,
cuius cives bellatores magis quam mercatores et quamvis satis ani-
mosi tamen haud ita fortunati erant. Postero autem tempore, cum
mediae Asiae provinciae florere et pollere inciperent, Syria autem
negligeretur, Tadmur in ordinem urbium minorum relapsa est. In
historia illius aetatis per longum tempus eius nomen desideratur. 1)
Quoties autem Hims turbas conciebat , Tadmur ei adiunctam
fuisse opinari licet. Solebant enim rebellioneS, quantulumcunque
, totam civitatem irritabant, communem consanguineorum coalitionem
efficere. Sed de. singulis non liquet. ²)

Quarto demum fugae Muhammadi saeculo, quo tempore belli-
cosus Halab princeps Saif- ed - Daula ad septentrionem versus
Graecos forti manu repellebat, nec minorem Badawinis deserti pa-
vorem incutiebat, in quibusdam sodalis et poetae Mutanabbi car-
minibus statum deserti Tadmureni artificiose et vere depictum
videmus. ³)

Iam anno 343 (954 p. Christ.) gentes Kilab praefectum la-
trocinio quodam exacerbaverant et ad puteos el· Gabarat et

1) Apud Theophanem memorantem , qua duritie Abdelas sive 'Abu-1-
‘Abbas in Christianos invexerit, eundem Aruritas in desertum Palmyrenum
relegasse legimus.

2) Quam seditionem anno 250 (864) H ims contra Musta‘in excitabat, eam
totam gentem Kalb ad arma concitasse el -'Athir confirmat.

⁸) Duo carmina huc pertinentia vid. apud Dieterici: Mutanabbii carmina
p. 559 ff. et 568 ff. (conf. de Sacy: Chrestomathie arabe, 2 edit. vol. H in initio.)

l
l

