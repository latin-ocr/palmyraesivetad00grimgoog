46

 

cohaerere videtur , quam J aqut affert: 1) Putant incolae, inquit,
monumenta tanto plus aetatem Salomonis superare, quantum
inter ipsos et hunc regem intervallum esset3 quod Jaqfit quo-
dammodo probat addens} profecto, cum homines mirandum aspi-
ciunt monumentum, Salomoni id geniisque attribuunt. Testimonium '
ipsorum incolarum nullius momenti habendum esse elucet, nec nisi-
inanem gloriationem fuisse, qua peregrinos obstupefacerent.

Exstat etiam apud el-‘ Bakri 2)' fabula, quam ex traditione
'Ahmad, filii Muhammad, el-Hamdani profert, urbem a nomine
Tadmur, filiae Hassan, filii 'Udhainae‚ antequam Salomo hic habi-
taret, denominatam esse3 cuius etiam sepulcrum ibi exstare3 quod
autem idem 'testis affirmat, hanc feminam esse reginam ez -Zabbam
eamque igitur ante Salomonis aetatem vixisse, absurdum est et,
quam parvi momenti traditio illius viri habenda sit, docet.

El -'Athir ³) autem sepulcrum alius reginae, Balqis nempe, a
Salomone in Tadmur urbe constructum esse vult3 id quod studium
hominum in Oriente ortorum ridiculosum, cui severiores auctores 4)
frustra obluctantur, sepulcra· personarum in Bibliis et Qur'ano me-
moratarum investigandi lucide ostendit.

De alia fabula ad Salomonein pertinenti Mas‘udi ⁵) scribit, qui,
postquam descriptionem templi sacri ignis Persepoli aedificati ad
finem perduxit, haec addit: „Salomo ad Ba‘lbak in territorio Sha'm
(Syria) mane, vespere autem in hoc sacrario morari solebat 3 ex
itinere autem ad Tadmur et gymnasium, quod ibi est, devertebat.

Sed ‘satis de Salomone3 graviora tractemus et inquiramuS,
quae de pristina Palmyrae potentia regnantibus Odenato et
Zenobia ruinaque imperii repentina in hominum memoria re-
manserint. Quae omnia in unam ez -Zabbae⁶) fabulam coartata sunt,

¹) Sub: Tadmur.

2) Sub: Tadmur.

³) Ι. pag. 122.

⁴) ex. gr. Muqaddasi pag. 36.

⁶) ed. Barbier de Meynard t. IV. cap. 68.

⁶) ΕΖ -Zabba nomen a Zenobia haud. differre notum est3 quin etiam rec-
tius est, cum in inscriptione Palmyrena (apud Vogfie Ι. 29) huic reginae nomen
Septimia Bath Zabbaj additum sit3 Arabes suam etymologiam adhibentes nomon
interpretati sunt „hi1suta“.

