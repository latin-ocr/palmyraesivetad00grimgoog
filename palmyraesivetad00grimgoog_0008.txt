2

 

loco pagano ChristianuS, ex emporio Orientis municipium merca-
tura fere carens fiebat.

Primae religionis Christianae vestigia ex IV saeculi initio
exsistunt. Anno 325 inter episcopos Nicaeae congregatos Marinus
Palmyrenus nominatur, e successorum serie duo Johannes noti
sunt, quorum prior in protocollo concilii anno 451 Chalcedone
habiti et sub litteris quibusdam a. 457 de Proterio martyre ad
Leonem imperatorem datis, bis per manum Theodori, Damasci
metropolitae, subscripsit, 1) alter a Justino imperatore simul cum
episcopis monophysiticis J ohanne de Hewwarin 2), Thoma de Jahrstfl,
Alexandro de Abila sede deiectus et relegatus est a. 518⁸) Addo
Georgium quendam, de quo infra tractabitur. Quare nihil impedit,
quominus seriem continuam ad initium imperii Muslemici perti-
nentem constituamus

Quae propagatio religionis Christianae, cum cultum Solis,
olim Palmyrae tam magnificum, ut ipse Aurelianus numinis laesi
iram pertimescens templum dirutum reparare studeret, celeriter oppri-
meret, ad obliterandam antiquae urbis naturam multum valffat.
Templum Solis, quod, ut ex ruderibus cognoscendum est, facile
primum Orientis fuerat, quando clausum sit, traditum non est, sed
cum Constantino eiusque successoribus regnantibus delubra pagana
studiose clauderentur 4) aut Christianis praeberentur, Palmyrenum
certe in fine saeculi quarti Christianorum fuit.

Cum ex celeri religionis Christianae victoria deminutio urbis
antea penitus paganae antecedens concludi possit, magis ex illa
commercii declinatione potentia tabescens apparet, quoniam merca-
torum agendi ratio semper certam rerum mensuram praebet. Via
antiqua, qua Palmyrae opes creatae erant, unde oriretur, ex
inscriptionibus elucet. A Vologesia 5) et Karka 6), ubi commutatio

¹) Le Quien: Oriens Christianus H. 845.

2) Cum Assemani urbem Haras tabulae Peutingerianae comparet, satis
evidens est, Huwwarain ibi significari.

³) Locos huc spectantes ap. Assemani: De Monophysitis.

4) Templum Heliopolitanum celeberrimum Theodosio imperanto Chronico
Paschali teste clausum est , a Constantino ex. c. templum Veneris Aphacense.

⁵) Corp. Insc. Graec. ed. Boekh 4489.

6) Vogiic: Inscriptions Semitiques Ι. 6.

