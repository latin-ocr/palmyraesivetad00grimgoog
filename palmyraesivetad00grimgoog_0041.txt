l

35

 

Dixit autem Muhammad, filius el - Hadjib‚ talia:

1) O Tadmur, desiderium quoddam, cui nullum aliud simile est,
imagines tuae cordi meo gignunt3

2) Cum de· vobis meditor, somnus aufugit, dum alii somniculosi
in lectis iacent. ,

3) Valde admirans dico: Quid eas erexit? Nam diu iam con-
sistunt. ⁸

4) Naturane aptae sunt ¹) ad perferenda tempora? Mortales enim
talem potestatem attribuere non possunt. 2)

5) Sicut cornua duo coniuncta statum non mutant; pertinaces
eas fecit controversia coram iudice. 3)

6) Dies post diem fato iubente praeterit et annus annum sequitur,

7) Sed perseverantia pulchriores eas facit, sicut margaritae ad
filum adstrictae venustiores fiunt. 4)

8) Nec tamen tempus omittet fatum divinum in iis exsequi, cum
temporis sit natura exstirpandi omnia et perdendi. 5)

'Abu-l-Hasan el-‘Idjli denique ita dixit:

1) Duas circa Tadmur imagines aspicio, quas labor artificis in-
telligentis et acuti exornavit.

2) Earum venustas oculos' permulcet, corda autem hominum
adversitatibus earum misericordia moventur.“

Haec hactenus3 a monumentorum descriptione, quae illo tem-
pore certe multo numerosiora et ampliora quam nunc fuere, prae-
sertim cum terrae tremores illi territorio nullo in saeculo de-
fuerint 6), ad incolas transeo. Qui qua gente orti fuerint, supra
breviter „expositum est ; religioni Moslimicae eos addictos fuisse ex
silentio scriptorum concludo , qui si cui urbi alius erat rituS,

1) Lego cum Fleisoher: 'Amullikata

2) Lectionem propono: Jumfikuhu.

³) Quod tam diu tempori resistunt, sub imagine hominis coram iudice
litigantis et de vita laborantis describitur. Lego: lada qadin khisamu.

4) Series annorum cum serie margaritarum comparatur , multitudo et
annorum et margaritarum singulis pulchritudine praeest.

5) Logo: ja‘duhuma bikitabin dahrun3 nomini dahrun notionem: fatum
divinum (cf. Freytag) subiicio.

6) Unum tremorem terribilem hominibus et aedificiis aequo modo exitiosum
(anno 1042) Quatremere in appendice ad Maqrizi Π. 255 notavit.

3*

