18

 

Thabit ultimo die mensis Ramadan anni 127 rebellionem incepit.
Sed Marwan iam duos post dies cum exercitu aderat urbemque
cingebat. Quae esset causa coniurationia praeconem cives inclamare
iubet. Sine mora, cum rationes praetendere non possent, illi
submissionem obsequiumque pollicentur. Portis patefactis nihilo-
minus contra ‘Amr, filium Waddhah , urbem intrantem acriter
pugnatum est, sed breve post proelium omnes rebellantes e porta
ad Tadmur spectante in apertum erumpunt. Multis occisis tamen
el -'Asbagh filioque Farafisae‚ ut aufugerent, contigit. Hims autem
graves proditionis poenas multis necatis crucique affixis murique
parte diruta dedit. Thabit postea in Palaestina cum denuo urbes
coniuratione implicare studeret, in manus novi praefecti inci‘dit
ac crudelibus tormentis e vita decessit.

Tota Syria iam pacata Tadmur sola rebellium continuabat,
plus locorum asperitate freta quam potentiae fiducia superbiens.
Quapropter Marwan a Dair 'Ajjnb 1) castris motis celeriter processit,
dum ad el-Qastal pervenit. Quamvis Tadmureni obrutis omnibus
puteis iter difficillimum fecissent, ut exercitui magna et utrium
et camelorum copia opus esset, nihilominus khalifa incepto desistere
nolebat, cum el -'Abrash, filius Walid, wazirus et Sulaiman ille, filius
Hisham‚ intercesserunt et a Marwan impetraverunt, ut per legatos
cum civibus Tadmur ageret. El-'Abrash in urbem missus ubi
incolas adhortatus est, ne nimis resisterent, illi poenitentiam
ostendebant obsequiumque iurabant, quamvis quaedam pars
verbis diffisa in desertum elaberetur. Ceteri incolae , postquam
urbis suae murum frangi viderunt, qui posthac non iam restau-
ratus est, exercitui¹ khalifae adiungebantur.

Haec narratio simplex apud J aqut diversis fabulis miscetur:
Marwan khalifam ipsum in urbe adfuisse et non solum muros
destruxisse, sed vel incolas ab equitibus conculcari, ut sanguis cum
cerebro mixtus ungulis equorum adhaereret, iussisse.

1) Jaqfit: in monte Hauran, in 1611110110 Damascen03 apud Qudama (8111611-
ger: Post· 11. Reiserouten im Orient p. 7): 7 sikkas (domus stationis) a Da-
masco sita. — Adnotetur, editionem Ibn Khaldfini Qahirae impressam mendose
hoc loco nomen Tirmid pro Tadmur scribere (Tirmidh aut Tirmid in ripa DJailcsm

sita est.)

