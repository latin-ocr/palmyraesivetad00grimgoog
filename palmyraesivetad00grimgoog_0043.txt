37

 

De civium possessione et quaestu parum scimus. Cum, ut
infra explicare conabimur, via quaedam mercatorum urbem tan-
geret, incolis quoque mercaturam cordi fuisse verisimile est. Quod
ex tempore quidem inferiore testatum videmus in libro Masalik'
el-Absar‚ iam supra citat0, sed, quod ad diligentiam attinet, addu-
bitato: 1) . . . Est Tadmur urbs potens . . ., ubi horti magnifici
et mercaturae lucrosissimae spectantur. Incolae divites sunt, inter
quos mercatores omnes terras permigrantes sunt. Quid? num, si
hoc ita se habuit, urbs tantopere imminui, historia carere, in
tenebris quasi iacere potuit?

In fine autem saeculi decimi p. Chr. ab el-Mukaddasi statum
urbis praecisius circumscriptum habemus. Dicens primo ²), urbes
territorii Hims ruinosas esse, pretia in iis modica, quae loca in
litore sita essent, munita hoc addit: Similiter (puto, ruinose et munite)
Tadmur se habet et quasi solium omnium Salomonis urbium est
(hoc spectat ad antiquitatis rudera) et princeps 3) eius regionis
urbS, prope a deserto sita, ampla et pulchra.

Doctrina studiaque in hac urbe minus culta esse videntur3
nam apud J aqut, qui vel minimis vicis hunc et illum doctum virum
aut magistrum attribuit, nemo Tadmurenus litteris clarus memo-
ratur. Postero tempore procurator Turcicus urbis in „Biographia
clarorum virorum saec. XI fugae“ praedicatur 4) et Muhammad
quidam, filius Mahmud‚ filius ‘Agae Tadmur, expugnationem Syriae
a Pseudo-Waqidi conscriptam 12 ΟΟΟ versibus Turcicis explanavit. 5)

Caput quartum.
De nonnullis deserti Syriaci viis.

In libris Arabum nulla mentio commercii Tadmureni antiqui
superest itaque effectum est, ut reliquias urbis excelsas geniis

¹) Quatremere, Appendice 255.

2) pag. 156.

³) el - Qasaba.

⁴) Quatremere, Appendice 255.

⁵) Lee: The conquest of Syria, praefatio p. 23.

