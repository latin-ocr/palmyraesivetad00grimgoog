42

 

praesidium Qarq‘isijae 1) veritus, ab hac urbe deflexit desertumque
petivit et ad urbes 'Arak, Tadmur, el- Qarjatain accessit, bene con-
gruit. Nunc etiam intelligimus, quare in partitione regni Sala-
dini er - Rahaba simul et Tadmur cuidam ex cognatis Shirkfih,
filio Muhammad‚ filio Sirkfih, attributa sit, quoniam eidem adr
iacebant viae. Quod etiam Hims eidem addita est, satis compro-
bat, etiam illuc viam duxisse. Olim quidem, teste Tab. Peutin-
geriana‚ ab Apamaea, urbe frequentissima, via quaedam Palmyram
versus duxerat, cuius stationes erant Theleda 2), Occaraba, Centum
Putea 3). Haec via tempore MuslemicO, cum Apamaea iam ante
Palmyrae destructionem humi iaceret et saeculis subsequentibus
omni careret momento , plane evanuerat. Ex Apamaeae autem
iactura Hims commodum cepisse viamque Tadmurenam arripuisse
videtur, quamvis vix dubitari possit, quin antea, ut ex itinere
Aureliani toto cum exercitu ab Hims Tadmur versus confecto elu-
cet, et quia linea rectissima, qua merces Palmyrenae mare attin-
gere possent, urbs sita erat, via prorsus non fuerit. Etiam postea,
cum Tadmur , caput quidem deserti, territorio Hims adiecta
erat eiusdemque gentis homines utriusque urbis muros impleverant,
num ⁶ per tot saecula sine via societas et commercium tam vigens
permanere potuit? Stationes autem¹ cum apud geographos non
memorentur, permittatur illos puteos aut vicos apud Mutanabbi
repertos 4) repetere: el-‘Awir, Nihjam, locum illum etiam „viae de-
serti“ adiacentem, el- Baidam , Ghudar , el-Djifar , quorum plures
certe inter desideratas illas stationes ponendi sunt. 5)

Deinde si perscrutamur, quanam via Benjamin Tudelensis pro-

 

¹) Ad flumen Khabfir sita, 6 paras». ab er-Rakaba distanS, in triangulo
a flumine Euphrate Khabur excipiente effecto. (Jaq.)

Δ ²) De prima aliquid adiicere possum: Assomani, de MonophysitiS‚ Coe-
nobium Thel’eda affert regionique Antiochenae id attribuit, quod potius ad
antiquam Theledam referam. Eusebius et Ammionius id coenobium condiderant,
teste Theodoreto. Tum monachi ineunte saeculo VI doctrinae Monophysitarmn
favebant. Eodem loco Bar- Hebraeo teste J acobus Edessenus novennio moratus-
Veteris Testamenti libros emendavit. Abest, ut mappa Kiepertiana testatur,
paulum a SalamijJ'a et ad orientem quidem versus

3) Πλοὺτεα apud Ptolemaeum eundum locum esse credibile est.

⁴¹) Vide caput H.

5) Etiam el-Furkulus huius seriei inserendus est, cf. cap. 113 el -Baida
puteuS, quem in mappa a Kiepert depicta signatum video , vir clarissimus

 

